# Технічне завдання
## Цифровий двійник парсера
## 1. Загальні положення
### 1.1 Мета 
Створити цифровий двійник процесу парсингу програмного коду — інтерактивний інструмент, який:
- візуалізує побудову AST;
- демонструє покрокову динаміку розбору;
- відображає метрики продуктивності; 
### 1.2. Підстава для розробки
Візуалізація процесу парсингу може бути корисною для:
- Навчання та розуміння компіляторів і мов програмування. Допомагає студентам та розробникам зрозуміти, як граматики та парсери працюють на практиці.
- Розробка та налагодження граматик і парсерів. Дозволяє розробникам швидко виявляти проблеми в граматиках і парсерах.
- Аналіз складного коду. Допомагає розробникам розуміти структуру складного коду, зокрема в разі метапрограмування.
- Розробка інструментів для роботи з кодом. Спрощує створення інструментів для аналізу та трансформації коду.
- Демонстрація та документація. Використовується для наочної ілюстрації принципів роботи синтаксичних конструкцій і парсерів.
### 1.3. Виконавець
Касянчук Дмитро Павлович, КВ-31ф
## 2. Функціональні вимоги
### 2.1. Вхідні дані
 - Текст програмного коду (може вводитися вручну або зчитуватись з файлу).
 - Мова програмування, якою написаний текст.
### 2.2. Парсинг 
 - Розбір коду з побудовою AST.
 - Виявлення синтаксичних помилок.
 - Можливість працювати з власною або сторонньою граматикою.
### 2.3. Візуалізація
 - Побудова графічного дерева.
 - Підсвічування вузлів при наведенні / кліку.
 - Показ типу вузла, значення, позиції в коді.
 - Можливість покрокової анімації побудови дерева.
### 2.4. Інтерактивність
 - Живе оновлення AST при зміні коду.
 - Підсвічування токенів і вузлів у синхронізації з кодом.
 - Можливість запускати симуляцію процесу парсингу.
### 2.5. Відображення метрик
Вимірювання часу:
- загальний час лексичного аналізу;
- час побудови AST;
- час створення кожного вузла;

Структурні метрики:
- глибина дерева;
- кількість вузлів за типом;
- кількість синтаксичних помилок;

Візуаліація метрик:
- окрема панель з аналітикою;
- інтерактивні підказки у вузлах дерева.
## 3. Нефункціональні вимоги
- Продуктивність (обробка коду без помітної затримки).
- Гнучкість (можливість підключати нові граматики / мови).
- Інтуїтивно зрозумілий веб-інтерфейс.
## 4. Очікувані результати
- Працюючий веб-застосунок.
- Експорт AST і метрик у JSON.
- Демо-приклад для певної мови.
- README з інструкцією запуску.
